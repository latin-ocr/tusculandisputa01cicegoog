sonuum sermonis. 71

generi enuntiarit Hanc fabulam Cicero licet ab in·
doctis, quasi ipse veri conscius, doleat irrisam, exem·
plum tamen stolidae reprehensionis vitans, excitari nar·
raturum‚ quam reviviscere, maluit. — Idem ibidem.

Ac prius quam somnii verba consulamus, enodan-
dum nobis est, a quo genere hominum Tullius me·
moret vel irrisam Platonis fabulam, vel, ne sibi idem
eveniat, non vereri. Nec enim his verbis vult impe·
ritum vulgus intelligi, sed genus hominum veri ignarum
sub peritiae ostentatione: quippe quos et legisse talia,
etad reprehendendum animatos constaret Dicemus
igitur et quos in tantum philosophum referat quandam
censurae exercuisse levitatem, quisve eorum etiam
scriptam reliquerit accusationem3 etc. Epicureorum
tota factio, aequo semper errore a vero devia, et illa
existimans ridenda quae nesciat, sacrum volumen et
augustissima irrisit naturae seria. Colotes vero, inter
Epicuri auditores famosior et loquacitate notabilior,
etiam in librum retulit quae de hoc amarius reprehendit.
Sed cetera, quae injuria notavit, siquidem ad somnium,
dequo hic procedit sermo, non attinent, hoc loco nobis
omittenda sunt: illam calumniam persequemur, quae,
nisi supplodatur, manebit Ciceroni cum Platone com·
munis. Ait, a philosopho fabulam non oportuisse con·
fingi: quoniam nullum figmenti genus veri professori·
bus conveniret. Cur enim, inquit, si rerum caelestium
notionem, si habitum nos animarum docere voluisti,
non simplici et absoluta hoc insinuatione curatum est,
sed quaesita persona casusque excogitata novitas, et
composita advocati scena figmenti, ipsam quaerendi
reri januam mendacio polluerunt? Haec quoniam,

 

